# -*- mode: mandoku-view; -*-
#+TITLE: 圖畫攷
#+DATE: 2015-09-12 00:49:51.534328
#+PROPERTY: ID KR3h0039
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB11n0725-003圖畫攷-卷之三.
<pb:KR3h0039_SBCK_003-1a>¶
圗畫攷卷之三¶
　　紀藝¶
　　　　佛道¶
北齊曹仲達者本曹國人最推工畫梵像是為¶
曹吳(謂唐吴/道子也)吴之筆其&KR0020;圜轉而衣服飄舉曹¶
之筆其體稠疊而衣服緊窄故後輩曰吴帶當¶
風曹衣出水又按蜀僧仁顯廣畫新集言曹曰¶
昔笁乾康僧㑹者初入吴設像行道時曹不興¶
見西國佛畫儀範寫之故天下盛傳曹也又云¶
<pb:KR3h0039_SBCK_003-1b>¶
吴者&KR0120;扵宋之吳暕之作故號吴也且謝赫云¶
不興之跡代不復見惟秘閣一龍頭而已觀其¶
風&KR0487;擅名不虚吳暕之説聲微蹟曖世不復傳¶
至如仲達見北齊之朝距唐不逺道子顯開元¶
之後繪像仍存証近代之師承合當時之體範¶
况唐室以上未立曹吳豈顯釋寡要之談亂愛¶
賔不刋之論推時驗迹無愧斯言也(雕塑鑄像/亦本曹吳)¶
　　　　人物¶
見聞志云畫人物者必分貴賤氣貌朝代衣冠¶
<pb:KR3h0039_SBCK_003-2a>¶
釋門則有善巧方便之顔道像必具脩真度世¶
之範帝皇當崇上聖天日之表外夷&KR0063;得慕華¶
欽順之情儒賢即見忠信禮義之風武士固多¶
勇悍英烈之貌隱逸俄識肥遁髙世之節貴戚¶
盖尚紛華侈靡之容帝釋須明威福嚴重之儀¶
鬼神乃作醜䰩馳趡之狀士女宜賦秀色婑媠¶
之態田家自有醇甿朴野之真恭驁愉惨又在¶
其間矣畫衣紋林石用筆全&KR0011;扵書畫衣紋有¶
重大而條暢者有縝細而勁健者勾綽縱掣理¶
<pb:KR3h0039_SBCK_003-2b>¶
無妄下以狀髙側深斜卷摺飄舉之&KR0020;¶
宣和譜云周昉婦女多為豐厚態度意穠態遠¶
又云李伯時工人物能分别狀貌使人望而知¶
其廊館䑓閣山林草野閭閻臧&KR0023;䑓輿皂隸至¶
扵動作態度屈伸俯仰小大美惡與夫東西南¶
北人才分㸃畫尊卑貴賤咸有區别非若世俗¶
畫工渾為一律貴賤姸醜止以肥紅瘦黒分之¶
大抵以立意為先緣&KR0918;次之也¶
　　　　傳真(即子儀寫/婿真事)¶
<pb:KR3h0039_SBCK_003-3a>¶
能寫正面容者惟牟谷¶
衣冠　自古衣冠之制荐有變更指事繪形必¶
分時代衮冕法服三禮備存物狀實繁難可得¶
而載也漢魏以前始戴幅巾晉宋之世方用&KR0456;¶
䍦後周以三尺皂絹向後幞髮名折上巾通謂¶
之幞頭武帝裁成四脚隋朝惟貴臣服進徳至¶
則天朝以絲葛為幞頭巾子以賜百官開元間¶
始易以羅又别賜供奉官及内官員郎宫様巾¶
子至唐末方用漆紗裹之乃今幞頭也三代之¶
<pb:KR3h0039_SBCK_003-3b>¶
際皆衣襕衫秦始皇時以紫緋緑袍為三等品¶
服庶人以白國語云&KR0129;者朝也古公卿上服也¶
至周武帝時下加襴唐髙宗朝給五品以上隨¶
身魚又&KR0217;品官紫服金玉帶深淺緋服並金帶¶
深淺緑服並銀帶庶人服黄銅鐵帶一品以下¶
文官帶手巾筭袋刀子礪石武官亦然睿宗朝¶
制武官五品以上帶七事跕蹀(佩刀刀子磨石/契苾真&KR0938;厥針)¶
(筒大石/袋也)開元初復罷之晉處士馮翼衣布大袖¶
周縁以皂下加襴前繫二長帶随唐朝野服之¶
<pb:KR3h0039_SBCK_003-4a>¶
謂之馮翼之衣今呼為直裰(禮記孔子衣/逢掖之衣)又梁¶
志有袴褶以從戎事三代以前人皆跣足三代¶
以後始服木屐伊尹以草為之名曰履秦時用¶
絲革靴本胡服趙&KR0149;王好之制有司衣袍者宜¶
穿皂靴唐代宗令宫人侍左右者穿紅錦靿靴¶
凡在&KR0052;營所&KR0256;詳辨¶
米芾云蜀范瓊畫梁武帝白冠衣褐晉尚白宋¶
齊梁陳習見不同各以所尚色皆白帽顧愷之¶
畫維摩猶白首周木德冕皆尚青仲尼曰吾殷¶
<pb:KR3h0039_SBCK_003-4b>¶
人也生于宋故服章甫之冠此殷制殷水徳故¶
尚玄玄端章甫皆黒色也封二王後各行其正¶
朔服其文物也漢火徳用赤幘舜土徳尚黄故¶
服黄冠宜觸&KR0011;而長之乃不凡¶
唐人軟裹盖禮樂闕則士習賤服以不違俗為¶
美余初惑之耆舊言唐&KR0004;士子皆頂鹿皮冠弁¶
遺制也更無頭巾掠子必帶箆所以裹帽則必¶
用箆子約髮入幞頭巾子中其後有絲絹作掠¶
子掠&KR0120;髪頂帽岀入不敢使尊者見又其後方¶
<pb:KR3h0039_SBCK_003-5a>¶
用紫羅為無頂頭巾謂之額子猶不敢習庶人¶
頭巾其後舉人始以紫紗羅為長頂頭巾稍作¶
幅巾逍遥巾額子則為不敬衣用裹肚勒帛則¶
為是近又以半臂軍服披甲上不帶者謂之背¶
子以為重禮無則為無禮不知今之士服大帶¶
拖紳乃為禮不帶左袵皆夷服漢制從者巾與¶
殷母追同今頭巾若不作頂而四帶兩小者在¶
髪而差大者垂則此制也徐州之民去巾下必¶
有鹿楮皮冠此古俗所著良足美也又唐初畫¶
<pb:KR3h0039_SBCK_003-5b>¶
舉人必鹿皮冠縫掖大袖黄衣短至&KR0176;長白裳¶
也蕭翼御史至越見辯才云著黄衣大袖如山¶
東舉子用證未軟裹曰襴也李太白像鹿皮冠¶
大袖黄袍服亦奇制也¶
　　　　宫室¶
張彦逺云吳道子畫植柱構梁不假界筆直尺¶
郭若虚云畫屋木者折筭無虧筆畫匀壯深逺¶
透空一去百斜如隋唐五代以前洎郭忠恕王¶
士元之流畫樓閣多見四角其斗栱逐鋪作為¶
<pb:KR3h0039_SBCK_003-6a>¶
之向背分明不失繩墨今之畫者多用直尺一¶
就界畫分成斗栱筆跡䌓雜無壯麗閒雅之意¶
又云設或有未識漢殿吴殿梁柱斗栱义手替¶
木熟柱駞峯方莖額道抱間昻頭琥珀枋&KR0027;頭¶
虎坐飛簷撲水膞風化廢垂魚惹草當鈎曲脊¶
之&KR0011;憑何以畫屋木也畫者尚未能精究況觀¶
者乎¶
<pb:KR3h0039_SBCK_003-6b>¶
