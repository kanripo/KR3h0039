# -*- mode: mandoku-view; -*-
#+TITLE: 圖畫攷
#+DATE: 2015-09-12 00:49:51.574669
#+PROPERTY: ID KR3h0039
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB11n0725-004圖畫攷-卷之四.
<pb:KR3h0039_SBCK_004-1a>¶
圗畫攷卷之四¶
　　紀藝¶
　　　　山水(附樹石)¶
張彦遠云魏晉以降名跡在人間者皆見之矣¶
其畫山水則群峰之&KR0020;若鈿飾犀&KR0808;或水不容¶
泛或人大扵山率皆附以樹石映帶其地列植¶
之狀則若伸臂布指詳古人之意&KR0825;在顯其所¶
長而不守於俗變也唐初二閆擅美匠學楊展¶
精意宫觀漸變所附尚猶狀石則務於雕透如¶
<pb:KR3h0039_SBCK_004-1b>¶
氷澌斧刃繪樹則刷脉鏤葉多栖梧菀栁功倍¶
愈拙不勝其色吳道玄者天付勁毫幼抱神奥¶
往往於佛寺畫壁縱以恠石崩灘若可捫酌又¶
於蜀道寫貎山水由是山水之變始扵吴成於¶
二李樹石之狀玅於韋鶠窮於張通通能用紫¶
毫秃鋒以掌摸色中遺巧&KR0918;外若渾成又若王¶
右丞之重深楊僕射之奇贍朱審之濃秀王宰¶
之巧宻劉商之取象其餘作者非一皆不過之¶
若後有侯莫陳厦沙門道芬精緻稠沓皆一時¶
<pb:KR3h0039_SBCK_004-2a>¶
之秀也¶
郭若虚云林木有樛枝挺榦屈節皴皮紐裂多¶
端分敷萬狀作怒龍驚虺之&KR0020;聳凌雲翳日之¶
姿宜須崖岸豐隆方稱&KR0777;根老壯也畫山石者¶
多作礬頭亦為陵面落筆便見堅重之性皴淡¶
則生窊凸之&KR0305;每留素以成雲或借地而為雪¶
其破墨之功尤為難也¶
米元章云李成山水秀潤不凡松木勁挺枝葉¶
欝然有隂荆楚小木無冗筆不作龍蛇鬼神之¶
<pb:KR3h0039_SBCK_004-2b>¶
狀今世所收大圗猶如顔栁書藥牌形貌似爾¶
無自然皆凡俗林木怒張松榦枯瘦多節小木¶
如柴無生意成身為光祿丞子孫皆顯宦非凡¶
工所比¶
董源平淡天真多唐無此品在畢宏上近世神¶
品格髙無與比也峯巒出没雲霧顯晦不装巧¶
趣皆得天真嵐色欝蒼枝榦勁挺咸有生意溪¶
橋漁浦洲渚掩映一片江南景也¶
闗仝人物俗石木出扵畢宏有枝無榦¶
<pb:KR3h0039_SBCK_004-3a>¶
張友正家收古柏一株枝枝如龍蛇糾結甚異¶
石亦皺澀不凡題爲韋侯所作¶
江南陳常以飛白筆作樹石有清逸意¶
董源峯頂不工絶澗危徑幽扃多真意¶
荆浩善爲雲中山頂四面峻厚¶
訣云畫山水貴乎石光而潤水淡而明泉石分¶
乎髙下山水辨乎逺近野逕縈紆雲烟出没千¶
里江山盡歸木不竹木則貴&KR0020;傲烟霞氣凌霜¶
雪恠節林列而直幹森空虬枝蟠屈倒纒&KR0027;蛇¶
<pb:KR3h0039_SBCK_004-3b>¶
偃蓋低欹¶
畢宏作松石落筆縱横皆變易前法不為物滯¶
枝得生意為多蓋畫家謂畫松當如夜义臂鸛¶
鵲啄而深&KR0638;淺凸又所以為石焉而宏一切變¶
通¶
郭熙云春山澹冶而如笑夏山蒼翠而如滴秋¶
山明凈而如粧冬山惨淡而如睡大山堂堂為¶
衆山之主長松亭亭為衆木之表¶
又論曰於幽處使可居於平處使可行天造地¶
<pb:KR3h0039_SBCK_004-4a>¶
設處使可驚嶄絶奇險處使可畏此真善畵者¶
也¶
<pb:KR3h0039_SBCK_004-4b>¶
