# -*- mode: mandoku-view; -*-
#+TITLE: 圖畫攷
#+DATE: 2015-09-12 00:49:51.692323
#+PROPERTY: ID KR3h0039
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB11n0725-007圖畫攷-卷之七.
<pb:KR3h0039_SBCK_007-1a>¶
圗畫攷卷之七¶
　　鑒藏¶
　　　　辨謬¶
名畫記云論衣服人物車輿土風年代各異南¶
北有殊觀畫之宜&KR0965;乎詳審只如吴道子畫仲¶
由便戴木劍閆令公畫昭君已著幃帽殊不知¶
木劍創扵晉代幃帽興扵唐朝舉此凡例亦畫¶
之一病也且如幅巾傳扵漢魏羃䍦&KR0120;自齊隋¶
幞頭始扵周朝(折上巾軍旅所服即令幞頭也/用全幅皁向後幞髪俗謂之幞)¶
<pb:KR3h0039_SBCK_007-1b>¶
(頭武帝建徳年間/方裁為四脚也)巾子創扵武徳胡服靴衫豈¶
可輙施於古像衣冠組綬不宜長用扵今人芒¶
屩非塞北所宜牛車豈嶺南所有詳辨古今之¶
物商較土風之宜指事繪形可驗時代其或生¶
長南方不見北朝人物習熟塞北不議江南山¶
川逰處江東不知京洛之盛此則非繪畫之病¶
詳辨南北之妙跡古今之名蹤然後可以識畫¶
　　　　品價¶
張彦逺云夫失扵自然而後神失扵神而後妙¶
<pb:KR3h0039_SBCK_007-2a>¶
失扵妙而後精精之為病也恐有缺大而成謹¶
細自然者為上品之上神者為上品之古妙者¶
為上品之下精者為中品之上謹而細者為中¶
品之下今立此五等以包六法以貫衆妙其間¶
詮量可有數百等孰能周盡非夫神邁識髙情¶
逸心慧者豈可議乎畫云¶
徧觀諸畫惟顧生畫古賢得其妙理對之令人¶
終日不倦凝神遐想妙合自然物我兩忘離形¶
去智身固可使如槁木心固可使如死&KR0069;不亦¶
<pb:KR3h0039_SBCK_007-2b>¶
臻於妙理哉所謂畫之道也¶
又云昔張懐瓘作書估論曰書畫道殊不可渾¶
詰書即約字以言價畫則無涯以定名況漢魏¶
三國名蹤已絶扵代今人貴耳賤目罕能詳鑒¶
若傳授不昧其物猶存則爲國家之重寳晉之¶
顧宋之陸梁之張首尾完全爲希世珍皆不可¶
論價如其偶&KR0023;方寸便可椷持比之書價則顧¶
陸可同鍾張僧繇可同逸少書則逡巡可成畫¶
非歳月可就所以書多扵畫自古而然今分爲¶
<pb:KR3h0039_SBCK_007-3a>¶
三古以定貴賤以漢魏三國為上古則趙&KR0302;劉¶
褎蔡邕張衡(巳上後/漢人)曹髦楊修桓範徐邈(魏)曹¶
不興(吴)諸&KR0081;亮(蜀)之流是也以晉宋為中古則¶
明帝荀朂衛恊王廙顧愷之謝稚嵇康戴逵陸¶
探微顧寳光袁倩顧景秀之流是也以齊梁北¶
齊後魏陳周為下古則姚曇度謝赫劉瑱毛恵¶
逺(齊)元帝袁昻張僧繇江僧寳(梁)楊子華田僧¶
亮劉殺鬼曹仲達(北/齊)&KR0253;少㳺楊乞徳(後/魏)顧野王¶
(陳)馮提伽(後/周)之流是也隋及唐初為近代之價¶
<pb:KR3h0039_SBCK_007-3b>¶
則董伯仁展子虔孫尚子鄭法士楊契丹陳善¶
見隋張孝師范長壽尉遅乙僧王知慎閆立徳¶
立本之流是也(巳上/唐)上古質略徒有其名畫之¶
蹤跡不可具見中古姸質相參世之所重如顧¶
陸之跡人間切要下古評量料簡稍易辨觧跡¶
渉今時之人所悦其間有中古可齊上古顧陸¶
是也下古可齊中古僧繇子華是也近代之價¶
可齊下古董展楊鄭是也唐畫可齊中古則尉¶
遅乙僧吴道子閆立本是也若詮量次第有數¶
<pb:KR3h0039_SBCK_007-4a>¶
百等今且舉世俗之所知而言凡人間藏蓄必¶
當有顧陸張吴著名卷軸方可言有圗畫若書¶
之九經三史顧陸張吴為正經楊鄭董展為三¶
史其諸雜迹為百家(吴質近可/為正經)必也手揣卷軸¶
口定貴賤不惜泉貨要藏篋笥則董伯仁展子¶
䖍鄭法士楊子華孫尚子閆立本吴道玄屏風¶
一片值金二萬次者售一萬五千(自隋巳前多/畫屏風未知)¶
(有畫幛故以/屏風為準也)其楊契丹田僧亮鄭法輪乙僧閆¶
立徳一扇值金一萬且舉俗間諳悉者推此而¶
<pb:KR3h0039_SBCK_007-4b>¶
言可見流品夫中品藝人有合作之時可齊上¶
品藝人上品藝人當未遒之日偶落中品惟下¶
品雖有合作不得厠扵上品在博通之人臨時¶
鑒其姸醜如張顛以善草得名楷隸未必為人¶
所寳余曽見小楷樂毅論虞褚之流韋鶠以畫¶
馬得名人物未必為人所貴余見畫人物顧陸¶
可儔夫大畫與細畫用筆有殊臻其妙者有數¶
體如王右軍書自有數體及諸行草各繇臨時¶
構思淺深耳此須廣見博論不可以槩而取昔¶
<pb:KR3h0039_SBCK_007-5a>¶
裴孝源都不知畫妄定品第大不足觀但好之¶
則貴扵金玉不好則賤扵瓦礫要之在人豈可¶
言價¶
　　　　印記¶
古者御府圗畫晉宋至周皆未行印記惟列當¶
時鑒知人押著自唐以來内府及諸家皆有印¶
記(詳載圗書/攷第八卷)南唐李後主雅好圗書精扵賞鑒¶
有印篆曰内殿圗書内合同印建業文房之寳¶
内司文印集賢殿書院印集賢御書印(此印多/用墨)¶
<pb:KR3h0039_SBCK_007-5b>¶
或親題畫人名姓或有押字¶
米芾家上品書畫用姓名字印審定真跡字印¶
神品字印平生真賞印米芾秘篋印寳晉書印¶
米姓翰墨印鑒定法書之印米姓秘玩之印玉¶
印六枚辛夘米芾之印米芾氏印米芾印米芾¶
元章印米芾氏以上六印白字有此印印者皆¶
絶品玉印惟著扵書帖其他字印杖雖參用於¶
上品自畫古賢惟用玉印近代書多有宣和七¶
印明七印皆經内府收往往售者作偽不可為¶
<pb:KR3h0039_SBCK_007-6a>¶
信¶
　　　　装背¶
名畫記云自晉代以前装背不佳宋時范曄始¶
能装背武帝時徐爰明帝時虞龢巢尚之徐希¶
秀孫奉伯編次圗畫装背為妙梁武帝命朱异¶
徐僧權唐懐充姚懐珍沈熾文等又加裝䕶國¶
朝太宗皇帝使典儀王行真等装禠&KR0120;居郎禇¶
遂良校書郎王知敬等監領凡圗書本是首尾¶
完全著名之物不&KR0965;輙議改移之限若要錯綜¶
<pb:KR3h0039_SBCK_007-6b>¶
次第或三帋五帋三扇五扇又上中下等相揉¶
雜本無銓次者必宜與好處為首下者次之中¶
者最後凡人觀畫必鋭扵開卷&KR0520;怠&KR0005;半次遇¶
中品不覺留連以至卷終此虞龢論装書畫之¶
例扵理甚暢凡煮糊必去筯稀緩得所攪之不¶
停自然調熟入少細硏薰陸香末永去蠹而牢¶
固或入少蠟要在宻潤侯隂陽之氣以調&KR0244;秋¶
為上時春為中時夏為下時暑濕之時不可用¶
勿以熟紙背必皺&KR0120;宜用白滑漫薄大幅生紙¶
<pb:KR3h0039_SBCK_007-7a>¶
縫先避人面及要節處若縫縫相當則强急卷¶
舒有損要令參差其縫則氣力均平太硬則强¶
急太薄則失力絹素綵色不可搗理紙上白畫¶
可以砧石妥貼之宜造一太平桉漆板朱界制¶
其曲直古畫必有積年塵垢須用皂莢清水數¶
宿漬之平案扞去塵垢畫復鮮明色亦不落補¶
綴擡策油絹襯之直其邊際宻其隟縫端其經¶
緯就其形制拾其遺脱厚薄均調潤潔平穩然¶
後乃以鏤沈檀爲軸首或裹鼊束金爲飾白檀¶
<pb:KR3h0039_SBCK_007-7b>¶
身為上香潔去虫小軸白玊為上水精為次琥¶
珀為下大軸杉木漆頭輕圎最妙前代多用雜¶
寳為飾易為剝壊故貞觀開元中内府圗書一¶
例為白檀身紫檀首紫羅褾織成帶古之異錦¶
具李章武所集錦譜¶
文彦博以古畫背作匣意在寳惜然貼絹背著¶
綳損愈疾今人屏風一二年即裂斷書畫以時¶
卷舒近人手頻自不壊嵗久不開凡古畫不脱¶
不須背¶
<pb:KR3h0039_SBCK_007-8a>¶
　　　　藏玩¶
張彦遠云夫金出扵山珠産扵泉取之不匕為¶
天下用圗畫嵗久耗散將盡名人藝士不復更¶
生可不惜哉夫人不善寳玩者動見勞辱卷舒¶
失所者操揉便損不解装褫者随手弃捐遂使¶
真跡漸少不亦痛乎非好事者不可妄&KR0019;書畫¶
近火燭不可觀當風日正飡飲唾涕不洗手並¶
不可觀昔桓玄愛重圗畫每示賔客客有非好¶
事者正飡寒具(油麵/餅也)以手捉畫畫大㸃汚玄惋¶
<pb:KR3h0039_SBCK_007-8b>¶
惜移時自後每出法書輙令洗手人家要置一¶
平安床褥拂拭舒展觀之大卷軸宜造架觀則¶
懸之凡書畫時時舒展即免蠧濕¶
