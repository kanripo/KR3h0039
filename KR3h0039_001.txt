# -*- mode: mandoku-view; -*-
#+TITLE: 圖畫攷
#+DATE: 2015-09-12 00:49:51.457163
#+PROPERTY: ID KR3h0039
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB11n0725-001圖畫攷-卷之一.
<pb:KR3h0039_SBCK_001-1a>¶
圗畫攷卷之一¶
　　叙古¶
　　　　述原¶
爾雅云畫形也廣雅云畫類也説文云畫畛也¶
象田畛畔所以畫也釋名云畫挂也¶
名畫記云古先聖王受命膺籙則有龜字效靈¶
龍圗呈寳自庖犧氏發於滎河中典籍圗畫萌¶
矣軒轅氏得扵温洛中史皇蒼頡狀焉奎有芒¶
角下主辭章頡有四目仰觀垂象因儷鳥龜之¶
<pb:KR3h0039_SBCK_001-1b>¶
迹遂定書字之形是時書畫同體而未分象制¶
肇創而猶畧無以傳其意故有書無以見其形¶
故有畫天地聖人之意也按字之六體内有鳥¶
書在幡信上書端象鳥首者畫之流也¶
顔光祿云圗載之意有三一曰圗理卦象是也¶
二曰圗識字學是也三曰圗形繪畫是也又周¶
官教國子以六書其三曰象形則畫之意也¶
見聞志云黃帝製有章數皆畫本也伏羲畫八¶
卦當為畫字今之古文禽魚皆有象形之體即¶
<pb:KR3h0039_SBCK_001-2a>¶
畫之法也¶
　　　　興廢¶
名畫記云漢武創置秘閣以聚圗書漢明雅好¶
丹青别開畫室又創鴻都學以集奇藝及董卓¶
之亂山陽西遷圗畫縑帛軍人皆取為帷囊所¶
收而西七十餘乗遇雨道艱半皆遺棄魏晉故¶
多藏蓄胡冦入洛一時焚燒宋齊梁陳之君雅¶
有好尚晉遭劉曜多所毁散桓玄性貪好奇天¶
下法書名畫必使歸已及玄簒逆晉府真迹玄¶
<pb:KR3h0039_SBCK_001-2b>¶
盡得之玄敗宋髙祖先使臧喜入宫載焉南齊¶
髙帝科其尤精者不以逺近為次但以優劣為¶
差自陸探微至范惟賢四十二人為四十二等¶
二十七帙三百四十八卷政餘披玩梁武帝尤¶
加寳異仍更搜葺元帝尤喜丹青珍奇充仭内¶
府侯景之亂太子綱數夢秦皇更欲焚天下書¶
既而圖書數百函果為景所焚也及景平所有¶
畫皆載入江陵為西魏将于謹所䧟元帝将降¶
乃聚名畫法書及典籍二十四萬卷焚之于謹¶
<pb:KR3h0039_SBCK_001-3a>¶
等於煨燼中收其書畫四千餘軸歸長安陳天¶
嘉中陳主肆意搜求所得不少隋平陳命裴矩¶
髙頻收得八百餘卷隋帝扵東京觀文殿後𧺫¶
二臺東曰妙楷藏自古法書西曰寳蹟收自古¶
名畫煬帝東幸揚州盡将持隨駕中道舡覆太¶
半淪棄煬帝崩宇文化及得之及至聊城為竇¶
建徳所取留東都者為王世充所取唐武徳五¶
年尅平僭逆擒二偽主兩都秘藏命司農少卿¶
宋遵貴載之以船泝河将致京經砥柱忽遭漂¶
<pb:KR3h0039_SBCK_001-3b>¶
没所存十無一二(唐初内庫只/有三百卷)太宗更扵人間¶
購求歸之如雲故内府圗書謂之大備或進獻¶
得官或搜訪獲賞又畜積之家自號圗書之府¶
天后朝使工人鋭意模寫内府圗書一加裝背¶
真者多歸張易之易之誅後為薛稷所得薛没¶
後為𡵨王範所得後皆歸天府禄山之亂耗散¶
頗多肅宗不甚保持頒之貴戚貴戚不好鬻扵¶
不肖之手遂又多歸好事之家徳宗艱難之後¶
又經失散甚可痛也自古兵火亟焚江波屢漂¶
<pb:KR3h0039_SBCK_001-4a>¶
時君不尚失墜彌多彦遠自髙祖博古多藝窮¶
精蓄奇至憲宗時張氏書畫盡獻内府¶
　　　　䂓鑒¶
陸士衡云丹青之興比雅頌之述作美大業之¶
馨香宣物莫大扵言存形莫善扵畫曹植云觀¶
畫者見三皇五帝莫不仰戴見三季異主莫不¶
悲惋見簒臣賊子莫不切齒見髙節妙士莫不¶
忘食見忠臣死難莫不抗節見放臣逐子莫不¶
歎息見淫夫妬婦莫不側目見令妃順后莫不¶
<pb:KR3h0039_SBCK_001-4b>¶
嘉貴¶
米元章云古人畫圗無非勸戒今人撰明皇幸¶
興慶圗無非奢麗吴王避暑圗重樓平閣徒動¶
人侈心¶
畫譜云李公麟作畫贈人往往著勸戒扵其間¶
與君平賣卜諭人以禍福使之為善同意¶
　　　　圗名¶
張彦逺云古之秘畫珍圗名隨意立固多散逸¶
人間不得見之今粗舉其要凡九十有七也¶
<pb:KR3h0039_SBCK_001-5a>¶
　　龍魚河圗　六甲隠形圗¶
　　五帝鉤命訣圗　孝經雌雄圗¶
　　遁甲開山圗　甘泉宫圗¶
　　漢麟閣圗　鴻都門圗¶
　　西王母益地圗　南都賦圗¶
　　雲漢圗　黄帝明堂圗¶
　　五嶽真形圗　韓詩圗¶
　　論語圗¶
　　蚩尤王子兵法營陣圗¶
<pb:KR3h0039_SBCK_001-5b>¶
　　魯般攻戰器械圗　伍員水戰圗¶
　　吴孫子兵法雲氣圗¶
　　五星八卦二十八宿圗¶
　　十二星宫圗　日月交㑹九道圗¶
　　分野璿璣圗　望氣圗¶
　　河圗　詩緯圗¶
　　春秋圗　孝經䜟圗¶
　　浸譚泥圗¶
　　八卦八風十二時二十八宿音律圗¶
<pb:KR3h0039_SBCK_001-6a>¶
　　周公成壞吉㐫圗　妖恠圗¶
　　相宅園地圗　黄帝樊薛許氏相圗¶
　　隂陽宅相圗　馬像圗¶
　　三王相鷹圗　療馬百病圗¶
　　老子黄庭圗　大蒐神芝圗¶
　　黄帝昇龍圗　山海經圗¶
　　大史公漢書圗　大荒經圗¶
　　河圗括地象圗　天地郊社圗¶
　　諸鹵簿圗　搜神記圗¶
<pb:KR3h0039_SBCK_001-6b>¶
　　百國人圗　地形圗¶
　　地形方丈圗　明帝大學圗¶
　　列仙傳圗　古聖賢帝王圗¶
　　古瑞應圗　魏帝所撰雜畫圗¶
　　魏順應圗　大駕鹵簿圗¶
　　孫子八陣圗　大一三宫用兵成圗¶
　　渾天宣夜圗　日月交㑹圗¶
　　章賢十二時雲雨氣圗¶
　　十二屬神圗　神農本草例圗¶
<pb:KR3h0039_SBCK_001-7a>¶
　　周禮圗　周室王城宗廟圗¶
　　江圗¶
　　吳孫子牝牡八變陣圗¶
　　黄石公五星圗　玄圗¶
　　占雲氣圗　二十八宿分野圗¶
　　風角五音圗　三禮圗¶
　　爾雅圗　忠孝圗¶
　　漢明畫室圗　益州學堂圗¶
　　魯廟孔子弟子圗　傳國璽圗¶
<pb:KR3h0039_SBCK_001-7b>¶
　洛陽宫圗　區宇圗¶
　職貢圗　中天竺國圗¶
　祥瑞圗　符瑞圗¶
　白澤圗　古今藝術圗¶
　靈秀本草圗　易狀圗¶
　靈命本圗　辯靈命圗¶
見聞志云古之祕畫珍圗名隨意立典範則有¶
春秋毛詩論語孝經爾雅等圗¶
其次則有講學圗　孔子問禮圗　明堂朝㑹¶
<pb:KR3h0039_SBCK_001-8a>¶
　圗　封禪圗　雪宫圗¶
觀徳則有帝舜娥皇女英圗　夏禹治水圗¶
　列女仁智圗　勲賢圗¶
忠鯁則有辛毗引𥚑圗　陳元達鎖諫圗　朱¶
　雲折檻圗¶
髙節則有祖二疏圗　木雁圗　屈原漁父圗¶
　巢由洗耳圗¶
壯氣則有卞荘刺虎圗　師子擊象圗　漢武¶
　射蛟圗¶
<pb:KR3h0039_SBCK_001-8b>¶
寫景則有輕舟迅邁圗　穆天子宴瑶池圗¶
　金谷園圗　雪霽望五老峯圗¶
靡麗則有南朝貴戚圗　丁貴人彈曲項琵琶¶
　圗　楊妃架雪衣女亂雙陸局圗¶
風俗則有剡中溪谷村墟圗　永嘉屋邑圗¶
　長安車馬人物圗　堯民鼔腹圗¶
以上畫圗雖不能盡見其實迹前人載之甚詳¶
但愛其佳名聊取一二録之¶
　　　　師傳¶
<pb:KR3h0039_SBCK_001-9a>¶
名畫記云若不知師資傳授則未可議乎畫晉¶
明帝師扵王廙衛協師扵曹不興顧愷之張墨¶
荀朂師扵衛協史道碩王微師扵荀朂衛協戴¶
逵師扵范宣逵子㪍㪍弟顒師扵父宋陸探微¶
師扵顧愷之探微子綏弘肅并師扵父顧寳光¶
袁倩師扵陸倩子質師扵父顧駿之師扵張墨¶
張則師扵吳暕吳暕師扵江僧寳劉胤祖師扵¶
晉明帝胤祖弟紹祖子璞並師扵胤祖南齊姚¶
曇度子釋惠覺師扵父蘧道敏師扵章繼伯道¶
<pb:KR3h0039_SBCK_001-9b>¶
敏甥僧珍師扵道敏沈標師扵謝赫周曇硏師¶
於曹仲達毛惠逺師扵顧惠遠梁袁昻師扵謝¶
張鄭張憎繇子善果儒童並師扵父觧倩師扵¶
聶松蘧道敏焦寳願師扵張謝江僧寳師扵袁¶
陸及戴田僧亮師扵董展曹仲逹師扵袁隋鄭¶
法士師於張法士弟法輪子徳文並師於法士¶
孫尚子師於顧陸張鄭陳善見師於楊鄭李雅¶
師於張僧繇王仲舒師扵孫尚子又云各有師¶
資遞相倣效或自開户牗或未及或過之似類¶
<pb:KR3h0039_SBCK_001-10a>¶
之間精粗有别田僧亮楊子華楊契丹鄭法士¶
董伯仁展子虔孫子䖍閻立徳閻立本並祖述¶
顧陸僧繇所言勝者以觸類皆能而就中有所¶
偏勝¶
<pb:KR3h0039_SBCK_001-10b>¶
